<!DOCTYPE html>
<html>
  <head>
    <meta charset="utf-8">
    <meta name="og:type" content="article"/>
    <link rel="apple-touch-icon" sizes="180x180" href="../apple-touch-icon.png"/>
    <link rel="icon" type="image/png" sizes="32x32" href="../favicon-32x32.png"/>
    <link rel="icon" type="image/png" sizes="16x16" href="../favicon-16x16.png"/>
    <meta name="viewport" content="width=device-width, initial-scale=1, shrink-to-fit=no"/>
    <link rel="stylesheet" href="../index.css"/>
<!--begin metatags-->
<title>Caithfidh tú feabhas a chur ar do chuid Gaeilge!</title>
<meta itemprop="name" content="Caithfidh tú feabhas a chur ar do chuid Gaeilge!"/>
<meta name="og:title" content="Caithfidh tú feabhas a chur ar do chuid Gaeilge!"/>
<meta name="description" content="Tá compliance sa supply chain ag dul in airde, ach tá fadhbanna i gcónaí le controlling agus outsourcing."/>
<meta itemprop="description" content="Tá compliance sa supply chain ag dul in airde, ach tá fadhbanna i gcónaí le controlling agus outsourcing."/>
<meta name="og:description" content="Tá compliance sa supply chain ag dul in airde, ach tá fadhbanna i gcónaí le controlling agus outsourcing."/>
<meta name="article:author" content="Michal Měchura"/>
<meta name="article:published_time" content="2014-04-24"/>
<!--end metatags-->
  </head>
  <body>
    <div class="container" id="body">
      <div id="homelink"><a href="../"></a></div>
<!--begin body-->
<h1>Caithfidh tú feabhas a chur ar do chuid Gaeilge!</h1>
<p class="meta">Tá creatlach an scéil seo goidte agam ó scéal a léigh mé sa nuachtán Frankfurter Allgemeine Zeitung le déanaí. An Ghearmáinis a bhí in áit na Gaeilge ansin.</p>
<figure class="center"><div><img src="imzug.jpg" alt=""></div><figcaption></figcaption></figure>
<p>Bhí beirt ar an traein, iad suite ar aghaidh a chéile. Dhá ríomhaire glúine oscailte acu. Dhá ghuthán cliste ar an bhord. Dhá chupán caife Starbucks taobh leo. Léine bhán agus casóg dhubh orthu araon, carbhat air siúd, gan carbhat uirthi féin. Bhí siad sáite ina gcuid ríomhairí, ag clóscríobh leo.</p>
<p>Tar éis tamaill, ba léir gur tháinig tuirse ar an fhear. Stad sé de bheith ag clóscríobh, bhain sé searradh as féin agus chuaigh chun comhrá lena chomhghleacaí ban.</p>
<p>“Cogar, conas a d’éirigh leat ag an kick-off meeting le legal?”</p>
<p>“Ceart go leor. Tá compliance sa supply chain ag dul in airde, ach tá fadhbanna i gcónaí le controlling agus outsourcing.”</p>
<p>“An bhfuil? Cad atá cearr?”</p>
<p>“Bhuel, lena rá go hionraic, tá an steering committee ina phraiseach.”</p>
<p>“Ó sea, chuala mé fúthu siúd. Tá work-life balance dá gcuid féin acu.”</p>
<p>“Tá go deimhin! Tá siad an-chilled out ag an obair, ach nuair a theipeann orthu aon rud a deliveráil, cuireann siad an milleán ar an back office.”</p>
<p>“Low performers iad, gan dabht. Agus an headcount againn chomh hard is atá!”</p>
<p>“Níor mhiste cúpla cutbacks a dhéanamh orthu, actually.”</p>
<p>“Há há, níor mhiste! Samhlaigh dá dtiocfadh na boic mhóra as finance anuas orthu!”</p>
<p>Déanann an bheirt gáire agus filleann ar a gcuid ríomhairí glúine. Tá sé ina chiúnas ar feadh tamaill, gan le cloisteáil ach trup trap na méarchlár. Ansin, ardaíonn an fear a cheann.</p>
<p>“Abair, an bhfuil an focal ‘taighde’ firinscneach nó baininscneach?”</p>
<p>“Firinscneach dar ndóigh, a thaisce,” a deir sise. “Caithfidh tú feabhas a chur ar do chuid Gaeilge!”</p>

<!--end body-->
      <div id="sig">
        <a class="backstop" href="../"></a>
        <!--begin myrole--><!--end myrole--> <a href="../">Michal Měchura</a>, <!--begin date-->2014-04-24, <!--end date--> <a class="initialism" href="https://creativecommons.org/licenses/by-sa/3.0/ie/deed.en">CC BY-SA</a>
      </div>
    </div>
  </body>
</html>
